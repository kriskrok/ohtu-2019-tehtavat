## Retrospektiivitekniikat :speech_balloon:

### Start, Stop, Continue, More of, Less of Wheel

#### Kesto:
pienille ryhmille 10 minuuttia, isommille 25 minuuttia.

#### Kuvaus

Ryhmän jäseniltä kerätään palautetta viidestä eri kategoriasta. Tätä varten piirretään viiteen osaan jaettu ympyrä jonka sektorit nimetään sanoilla "start", "stop", "continue", "more of" sekä "less of". Osallistujat saavat antaa palautetta aiheesta kuin aiheesta ja kommentit kirjataan sopivan kategorian alle.

### Glad, Sad, Mad

#### Kesto:
Korkeintaan 60 minuuttia

#### Kuvaus

Ryhmän jäseniltä kerätään vapaamuotoista palautetta rajaamatta aihetta. Ensimmäisten viidentoista minuutin aikana muistilapuille kirjoitetaan lyhyesti havaintoja kuluneesta sprintistä. Jokainen havainto kirjoitetaan omalle muistilapulleen. Seuraavaksi taululle muodostetaan kolme kolumnia otsikoilla "glad", "sad" sekä "mad" joihin kirjoitetut muistilaput jaetaan sen perusteella miltä kirjoittaja kokee kuvatun havainnon. Tähän vaiheeseen käytetään korkeintaan viisitoista minuuttia.

Seuraavaksi taululla olevat muistilaput kootaan siten, että mahdolliset samaa asiaa koskevat havainnot ryhmitellään samaan nippuun. Osallistujat äänestävät mitä yhteenkoottuja havaintoja otetaan yhteisesti keskusteltavaksi. Äänestyksen jälkeen käydään koottuja havaintoja yhteisesti lävitse alkaen eniten ääniä saanesta. Retrospektiivi loppuu kun joko tunti on kulunut tai kaikki kirjatut havainnot on käyty lävitse.

